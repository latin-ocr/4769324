-17-

Dissen in quaestione editioni suae praemissa subtiliter copioseque exposuit, illius carminibus per·
pendendis supersedere licet. Sed num Horatius fabulis eandem vim et auctoritatem attribuerit atque
Pindarus videamus. Quod nulla re melius intellegitur quam nonnullorum carminum argumentis
recensendis. In septimo quidem carmine libn· primi Horatius Munatium Plancum hortatur, ne
animum abiiciat, sed ut calamitatem patienter ierat vitaeque iucunditatibus fruatur, et Teucri patria
extorris exemplo docet, homines, si tranquillitatem et hilaritatem teneant, beatos fore. C. Valgium
Rufum amicum, qui ex pueri dilecti morte magnum dolorem susceperat, ut consoletur et maestitiae
atque doloris finem faciendum esse moneat, ad Priamum et Nestorem senes revocat, qui caris filiis
orbati luctui non semper se tradiderint, sed animos receperint (carm. ΙΙ, 9). Ad constantiae virtutem
Romanis commendandam Romuli splendidissimum exemplum affert, qui vel Iunone, Romanis inimi·
cissima, sed praeclara eius virtute commota, assentiente inter deos receptus sit, et ad Pollucis
Herculisque fabulam reiicit, qui post multos labores fortiter perlatos in caelum evecti sint (carm. ΙΙΙ 3).
Imagine pugnae Iovis sapientissimi et potentissimi cum Titanibus Gigantibusque, rudium et effrena-
tarum virium exemplis, vim consilio non temperatam caecam et ipsam sibi perniciei esse demonstrat
(carm. 111, 4). Lyden adamatam puellam Danaidum, quae, quod amori amore non responderent,
poena gravissima affectae sint, fabula terrere et Hypermnestrae amorem et fidem pluris facientis
salute exemplo animum eius mollire studet (carm. III, 11). Phyllidi, quae Telephi, adulescentis
divitis et nobili genere nati, amore tenebatur, Bellerophontis, qui Chimaera occisa insolens factus
in caelum ipsum ascendere conatae, sed a Pegaso humi deiectus sit et temeritatem luerit, et Phae·
tontis fabulis suadet, ne vanas spes animo concipiat et maiora tentet, quam quae consequi possit
(carm. IV, ll). Possum exemplorum numerum adaugere, sed vel ex iis, quae attuli, elucere puto,
Horatium eadem mente fabulis carmina sua exornavisse atque Pindarum.

Hoc unum addo, illam consuetudinem vel locutionibus Horatii quibusdam significari, quales
sunt: scimus ut (carm. III, 4, 41), fflstis mearum centimanus Gyges sententiarum (ibid. v. 69),
exemplum grave praebet (carm. IV, 11, 26), audiat sq. (carm. III, 11, 25). Similis loquendi ratio
apud Pindarum invenitur: ἕπεται δ’ ὁ λόγος εὐθρόνοις Κάδμου κούραις (01. ΙΙ, 23), σὺνδικος δ’ αὐτῳ
Ἰολάου τύμβος (01. ῙΧ, 98), ἔμαθε δὲ σαφές (Pyth. II, 25).

Alia, quae inter poetas nostros intercedit, similitudo ea est, ut, quemadmodum Pindarus,
sic Horatius fabulas ut in vulgus pervagatas nunc summatim notet, nunc pluribus lineamentis
exprimat, quin etiam singulas partes tam fuse tractet, ut in iis lyricae expositionis summam saepe
ponat (cfr. carm. 111, 3, 17; 4, 423 11, 25; 27, 25 coll. inprimis Pyth. lv et quae Dissen de hoc
more Pindari exposuit). Quid fabulae doceant, uterque raro disertis verbis indicat, sed legentibus
interpretatione eruendum relinquit. Attamen ct Pindarus et Horatius in fronte fabularum aut sen·
tentiam (cfr. carm. l, 3, 25 sq.; 111, 3) aut factum (earm. 111, 273 IV, 11, 21 sq.) ponunt, quo tota
narratio referenda et cuius explicatio est (cfr. Dissen p. XLVI, sqq.).

Talibus similitudinibus ductus Horatium in his quoque rebus Pindarum imitandum sibi
proposuisse arbitror. Accedit aliud quiddam, quo haec opinio confirmari videtur. Nam quod Horatius
interdum (cfr. carm. Ι, 12, 7 sq.; 111, 17, 2 sq.; IV, 4, 17 sq.) a re proposita deflexit, in eo quoque
a Pindaro eum proficisci probabile est. Denique si cuius vestigiis Horatium in adhibendis, deli-
gaudis, tractandis fabulis ingressum esse sumimus, institisse putandus est Pindari, qui prae ceteris
poetis lyricis incredibili acumine et iudicio subtili res mythicas suum in usum convertere sciebat.

. Vidimus igitur, Horatium ex assidua Pindari lectione multum profecisse. Etiam verborum
et sententiarum gravitate atque magnificentia hunc aemulatur. Qua de causa Venantius Fortunatus
(V, 6, 7) Flaccum nostrum Pindaricum videtur appellasse.

*ψ*

