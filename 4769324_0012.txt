..ss-

praestantiam huius etiam verbosius extollit, assumpta oloris in altum evolantis et ingenti pennarum
ictu sursum lati exquisita imagine:

Multa Dircaeum levat aura cycnum,

Tendit, Antoni, quotiens in altos

Nubium tractus.

Contra se ipsum, ut quantopere illo inferior sit appareat, cum parva ape per singulos flores
volanti et sucum ex iis sedulo legenti Horatius permodeste contendit. Veluti eam laboriose hinc
illinc 'mel legere, ita sibi summa contentione opus esse ac diligentia ad carmina pangenda3 Pindarum
vcro ex se ipso quasi e vivo quodam et perenni fonte haurire:

Ego apis Matinae
More modoque
Grata carpentis thyma pcr laborem
Plurimum circa nemus uvidique
Tiburis ripas operosa parvus
Carmina fingo.

Itaque Pindarum in omni fere poesis genere summa laude dignum et tamquam victorem in
certamine laurea donandum esse praedicat. Venusinum vero poetam et illius ingenium optime per-
spexisse et mente ac cogitatione in opera cius penetrasse ex eo intellegitur, quod carminum
praestantissimorum argumenta indolemque inde a. versu 9. usque ad versum 24. accuratissime describit.
Atque cum dicit:

Laurea donandus Apollinari,

Seu per audaces nova dithyrambos

Verba devolvit numerisque fertur

Lege solutis,

dithyramborumx naturam paucis feliciter complectitur rectissimeque adumbrat. Nam hoc poesis genus
ad Bacchi honorem excultum et variis animi motibus accommodatum concitatius verbisque sive
significatione sive compositione novis insigne fuit neque certa numerorum, metrorum, versuum
repetitione coercitum, sed, ut ait Cicero (de orat. 111, 48), licentior et divitior fluxit dithyrambus,
cuius membra et pedes sunt in omni locupleti oratione diffusa (cfr. Aristot. Poet. 22, 14:
τῶν δὲ ὀνομάτων τὰ μὲν διπλᾶ μάλιστα ἁρμόττει τοῖς διθυράμβοις).

Α dithyrambis Horatius ad paeanes, quibus carminibus deis laudes gratesque agebantur,
atque hymnos ad heroum praedicationem iactos transit et horum carminum argumenta breviter
perstringit, Pelei, Thesei, Pirithoi in Centaurorum caede virtutem ct Bellerophontis, qui Chimaeram
occidit, fabulam significans:

Seu deos regesve canit, deorum

Sanguinem, per quos cecidere iusta

Morte Centauri, cecidit tremendae
Flamma Chimaerae.

Tum commemorantur carmina epinicia eorumque celeberrima Olympica, quae ipse Pindarus
ceteris longe praestare dicit (01. 1, 1 sqq.):

Sive quos Elea domum reducit
Palma ,caelestes pugilemve equumve
Dicit et centum potiore signis
Munere donat.
E generibus autem certaminis, postquam de divino victorum honore universe locutus est,
victorias et pugilatione et equo partas Horatius affert Pindarique musam summis extollit laudibus,
quippe qua tamquam aeterna victores magis nobilitentur quam vel centum statuis.

