-15—

deus fertilitatis haberetur, ex gentis suae religione illam dei potestatem repetere potuisse. Deinde
Venerem cum Nymphis Gratiisque choros ducentem vatem venusinum ex imagine a Pindaro cogi·
tatione‘depicta fecisse (carm. l, 4, 5 coll. 01. XIV, 8 οὐδὲ γάρ θεμερᾶν θεοὶ Χαρίτων ἄτερ κοιρανέοντι
χορούς) et Nympharum cum Satyris saltationes per analogiam commentum esse (cm-m. l, 1, 31 coll.
Pyth. 111, 77 Ματρί, τάν κοῦραι παρ’ ἐμὸν πρόθυρον σὺν Πανὶ μέλπονται θαμά) probabiliter erui posse
existimo. Certe vero Musae antra obtinere Pindaro auctore ab Horatio dicuntur (carm. ΙΙΙ, 3, 37
0011. Pyth. VI, 49 ἐν μυχοῖσι Πιερίδων, cfr. Arnold, Diss. inaug„ Quaestiones de Horatio Graecorum
imitatore, Hal. 1845 ρ. 22). Quibus commenticiis si addideris Pudoris, Iustitiae, Fidei, Veritatis
vinculum sororium (carm. Ι, 24, 5 0011. Ol. XIII, 6 Εὐνομία κασίγνητοί τε Asta καὶ ὁμότροφος Εἰράνα),
iam habebis deorum aliorumque confictiones, quas Pindarum imitatus effinxit.

Hinc deducimur ad extremam libelli nostri partem. Diximus, Horatium fabularum magnam
copiam Pindaro debere. Quam sententiam vix impugnabit, qui utriusque poetae carmina attento
animo lectitaverit et mutuam inter eos necessitudinem perspexerit. Verumtamen qui sibi proposuit,
ut expiscaretur, unde unam alteramve fabulam Horatius deprompserit, ei summam difficultatem haec
quaestio affert duabus potissimum de causis. Atque primum quidem Graeci et Romani praecique
Augusti temporibus cotidiano fere usu et litterarum commercio tam arte inter se coniuncti erant, ut
magnum illorum fabularum numerum apud hos pervulgatum etin omnium ore fuisse par sit. Deinde
cum multae fabulae non apud unum, sed apud diversos scriptores Graecos legantur cumque Horatius
totum fere litterarum Graecarum orbem animo peragraverit (cfr. Arnold, Uber die griech. Studien
des Hor-az), saepe dubii haeremus, a quonam poeta Romanus pendeat. Desperandum igitur multis
locis esset nec facile certi quidquam statui posset, nisi interdum peropportune accideret, ut mani-
festis indiciis iuvaremur. Saepe enim fit, ut, ubi apud duos vel plures poetas eandem fabulam
invenimus, alius aliter eam tractet et aut pro consilio aliqua ex parte commutet aut paucas notas
eligat aut nihil intactum relinquat aut diversam famam sequatur. Quotiens tales discrepantiae
occurrunt, ansa ad iudicium faciendum nobis praebetur. Sic, ut uno perfungar exemplo, Bellero-
phontis fabula et ab Homero (ll. VI, 155 sq.) et a Pindaro (Ol. XIII, 65 sq.; Isth. V11,44 sq.) nar-
ratur. Sed si utriusque poetae narrationem paullo accuratius inspexeris, eos inter se valde videbis
dissidere. llle enim memoriae tradidit, Anteam, Proeti coniugem, cum Bellerophontem, ut sibi
morigeraretur, inducere frustra studuisset, hunc apud maritum criminatam, quod vim sibi inferre
voluisset, eumque adhortatam esse, ut illum interficeret; sed Proetum Bellerophontis sortem mise-
ritum eum in Lyciam ad socerum misisse, ut ibi interiret. Qua in terra Bellerophontem Chimaeram
occidisse, Solymos et Amazones superasse, alia pericula feliciter exhausisse. Deinde Lyciorum regis
filiam in matrimonium duxisse et tres liberos ex ea procreasse. Ab hac fabulae expositione Pindari
multum differt. Ut omittam, Anteae apud huuc nullam mentionem fieri, Bellerophontem Pegasi
auxilio Chimaeram interemisse et Solymos Amazonesque vicisse ille auctor est; postea cum in
caelum ipsum ascendere conatus esset, a Pegaso deiectum esse. Iam si investigaverimus, utrum
Horatius secutus sit (cfr. carm. Ill, 7, 13-16; lV, 11, 25 sq.; 111, 12, 8), eum utriusque poetae
narrationem ad suum usum transtulisse elucebit. Nam et Anteae insidias tangit, quas Pindarus
ignorat, et Bellerophontem Chimaeram Pegasi volucris ope occidisse et postea ab eo deiectum esse
narrat, id quod apud Homerum non legitur. Videmus igitur, Horatium fabulam maguam partem
ex Pindaro sumpsisse. Lyncei, cuius acerrima oculorum acies erat (Sat. I, 2, 903 Epist. Ι, l, 28
0011. Nem. X, 61), Pelei et Hypermnestrae (eo nomine a Pindar0‚ ab aliis Astydameia appellatur)
(carm. ΙΙΙ, 7, 17 coll. Nem. VI, 563 V, 26 sq.), Porphyrionis, regis Gigantum (carm. 111, 54 coll.
Pyth. VIII, 17, 18), Typhonis, cui Aetna imposita est (carm. Ill, 4, 53 (75) coll. Pyth. I, 15 sq.),
Iasonis (carm. 1V, 4, 633 Epod. 3, 9 sqq. coll. Pyth. IV), Ixionis (carm. ΙΙΙ, 11, 21 coll. Pyth.
ΙΙ, 21 sq.) fabulas ex eodem fonte fluxisse verisimillimum est. Praeterea quales Pindarus describit,

'tales adumbrat Horatius: superbum Tantalum, convivam deorum (carm. 11, 18, 36 ς l, 28, 7 coll.

