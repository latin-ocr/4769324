..8.-

Consilium vero pedae nulla re clarius cognoscas quam carminibus, quorum hic ratio habenda
est, paullo accuratius perlustrandis. Quem in numerum referenda sunt carminum Ι, 1; I, 125 1, 31;
1, 35; ΙΙΙ, 30, nam carminis, quod Arnold praeter ea attulit (carm. 11, 20), argumento cum loco
Pindari (Nem. VI, 47) eam intercedere necessitudinem non intellego, ut huius sententia fundamen-
tum illius credatur fuisse. Hoc igitur omisso iam ad cetera nos convertamus, quaein duo dividuntur
genera, quorum alterum sic est comparatum, ut exordio ad Pindari exemplum instituto verba aliena
dispositionem tantummodo, non argumentum carminis indicent, alterum eiusmodi est, ut sententia
quaedam a Pindaro expressa recipiatur quidem ab Horatio et carminis fundamentum sit, sed ad ingenium
Romanum accommodetur et pro poetae consilio illustretur. Ae primum ea carmina diiudicabimus‚
>quorum argumento Pindari sententiam quandam subesse diximus: Huc autem pertinent carminum
Ι, l; 1, 31, I, 35; 111, 30. In primo horum carminum Horatius diversa hominum studia paucis
percurrens et tribus quasi quibusdam tabulis proponens alios laudem publicam sectari vel victoriis
in ludis publicis reportandis vel aura populari captanda ct republica administranda dicit cum iisque
coniungit homines opibus coacervandis inservieutcs; alios aut agris subigendis colendisque operam
dare aut quaestus cupidos per mare navigare ; alios denique vitam mollem ct iucundam degere naturae
amoenitatibus fruentes, alios e bellis et venationibus voluptatem capere. Se ipsum vero poesim
adamasse et poetae laudem appetere. Horatii animo in hoc carmine componendo Pindari locum
persimilem obversatum esse iam Bentleius rectissime intellexit, fragmentum a Sexto Empirico (Pyrrh.
Hypoth. 1, 20 ed. Bekker) traditum comparans (cfr. Fragm. 221 ng):

Ἀελλοπόδων μέν τιν’ εὐφραίνωσιν ἵππων

τίμια καὶ στέφανοι, τοὺς δ’ ἐν πολυχρύσοῑς θαλάμοις βιοτά·
τέρπεται δὲ καί τις ἔπι (φρασὶν) ,οἶδμ’ ἐνάλιον

ναῒ θοᾷ πῶς δεαστείβων.

Utriusque poetae sententias si inter se contenderimus, quin Horatius a Pindaro pendeat non
dubitabimus.⁴ Praeterea quam in arcessendis et tractandis alioruin inventis secutus sit rationem, vel
tam parvo fragmento elucet. Etenim tantum abest, ut exempli sui vestigia servilem in modum premat
ver-bisque inhaereat, ut totam formam mutet argumentumque diffinget et coloribus Romanis commisceat,
sed non ita immutet, ut peritos lectores origo praetereat. Itaque in illo quoque carmine imagines
quibus sententias exornet, e Romanorum vita sumptas videmus, excepta, ut videtur, una, de qua
disceptari potest et viri docti iu diversas discedunt partes. Nam cum Horatius dicit:

Sunt quos curriculo pulverem Olympicum

Collegisse iuvat,
alii poetae nostri temporibus nobiles Romanos Olympiae quadrigis de praemio certasse, alii imita·
tionem ludorum Olympicorum ab Augusto Romae institutam esse putant; neque desunt, qui, cum
etiamtum a Graecis opulentis et Asiae minoris regulis Graecae stirpis celebrarentur Olympia, facile
fieri potuisse arbitrentur, ut poeta ipse illos Graecorum ludos aliquando spectaret (cfr. A. Doering,
Philol. 33, p. 716 et Orelli, Horat. carm. 1, p. 2). Neque tamen his opinionibus adstipulor, scd cum
Doeringio facere malim, qui Horatium Graecum sontem non adeo occultavisse censet, ut is doctos
lectores fugeret, aut potius Horatium victorias a Pindaro celebratas respexisse existimo.

Eadem fere condicio est ceterorum carminum (Ι, 31; Ι, 35, 111, 30), quae, quamquam
argumenta eorum ad sententias quasdam Pindari referenda esse verisimile est, tamen ita sunt
composita, ut tenuia solum vestigia originis supersint. Nam inter libri I carminis 31 quo quid
multitudo, quid ipse petat Horatius fusius exponit, argumentum et Pindari locum (Nem. VIII, 37 sqq):

Χρυσὸν εὖχονταα πεδίον >ss {tepet
ἀπέραντον· ἐγὼ δ’ ἀστοῖς ἁδὼν καῖ χθονὶ γυῖα καλύψαιμ’,
αἰνέων αἰνητά, μομφάν δ’ ἐπισπείρων ἀλιτροῖς,

