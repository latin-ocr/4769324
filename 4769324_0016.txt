„10—

summumque inter eos Augustum celebrat et gravissimas pro huius salute futura preces addit. Quem
carminis Horatiaui cursum si contulerimus cum carminis Pindarici cursu, utrumque poetam diversa

via progredi intellegemus. Pindarus enim exordio facto, postquam pro more suo Iovem ιιι patronum
Pisae et Herculem sacrificii Olympici sollemnis auctorem strictim commemoravit (v. 3, 4. ἦτοι
Πίσα μὲν Διός, Ὀλυμπιάδα δ’ ἔστασεν Ηρακλέης - ἀκρόθινα πολέμου), hoc maxime sibi proposuit, ut
Theronis eiusque familiae laudes caneret; Horatius vero, etsi item Augustum celebraturus est. tamen
complures deos et heroes enumerat atque brevi elogio ornat, nullo, ut primo obtutu videtur, alio
consilio ductus, quam ut exordium presse sequatur. Neque vero temere, ut misellus poeta, sed de
industria hoc fecisse putandus est. Nam cum Augustum cum diis potentissimis, cum heroibus, cum
viris de republica Romana optime meritis consociat, gloria eius clarior exsistit atque illustrior.
Sed ne longius a re proposita declinemus neve quaestione implicemur, quae homines doctos usque
ad hoc tempus vehementer torsit et nondum absoluta est, eo revertamur, unde digressi sumus.
Diximus igitur, Horatium praeter principium, cui dispositio carminis accommodata sit, a Pindaro
nihil habere. Quamquam poetae nostro in precatione pro Augusti salute facta eiusdem carminis
(Ol. II) versus inde a versu 12. (ἀλλ’ ὦ Κρόνιε παῖ Ῥέας, ἕδος Ὀλύμπου νέμων - ἀέθλων τε κορυφάν
πόρον τ’ Ἀλφεοῦ, ἰανθεὶς ἀοιδαῖς - εὔφρων ἄρουραν ἔτι πατρίαν σφίσιν κόμισον —-- λοιπῷ γένει) obversatus
esse Arnoldum haud iniuria affirmare puto neque infitias eo fieri potuisse, ut Horatius ad Pindari
exemplum carmen ita disponere in ,animo baberet, ut strophae, antisti-ophae, epodi instar ternae
strophae artissime inter se cohaererent (cfr, Christ, Metrik der Griechen und Romer p. 6393 Keller,
Epilegomena zu Horaz ad carm. Ι, 12, Hermes XVII, p. 513 sq.). Alii nescio an exordio ipso in
errorem inducti sint, argumenti quoque similitudinem suspicati, ut hanc opinionem probarent, obnixe
contenderunt (cfr. Kiessling, Philologische Untersuchungen 11, p. 99 sq„ cui recte adversari mihi.
videtur Pluess, Horazstudien p. 78 sq.). Huius vero convenientiae ne tenuissimum quidem vestigium
invenio. Lustres velim, quae sententia summa carmini Pindarico subiecta sit. Pindarus et victoria
Theronis, qui paullo ante bello intestino afflictatus erat (cfr. Boeckh et Dissen ad Ol. ΙΙ), 3ι
maiorum sorte ostendere studet, „non si male nunc, et olim sic fore,“ sed res adversas prospera
fortuna compensari. Horatius vero nihil aliud spectare mihi videtur, nisi ut Augusti recenti victoria
clari potentiam et maxima de re publica merita illustret atque veluti Iovem inter (1303, sic Augustum
a Iove secundum inter Romanos summum 3333 doceat.

Reliquum est, ut exponamus, qua causa ductum Horatium exordium a Pindaro in carmen
suum transtulisse arbitremur. Carminis originem hancce fuisse cogitatione fingimus. Horatius gravi
quodam — sive recenti victoria Augusti sive alia re iucunda - eventu laetus et magnum aliquod
argumentum ad Caesaris honorem canendi studio incensus, cum sublimem sententiam animo con·
cepisset, ut „simul legentium animos delectaret et carmini ipsi maiorem gravitatem conciliaret,“
exordium illud'Pindaricum sententiae suae conveniens ut ἔπος πτερόεν mutuatus est.

Videamus nunc, quae sententiae quaeque· vivendi praecepta per Horatii carmina dispersa
Pindarum redolere videantur. Qua in re ne nimii simus neve quoque loco imitationem odoremur,
vehementer cavendum est. Hoc quidem certis evincitur argumentis Horatium -- id quod optimi
cuiusque et vere poetae est -— saepissime bonos scriptores imitatione expressisse et insignem
aliquam alius poetae sententiam suam fecisse, boc fortasse anim0, ut doctrinae elegantiam scientiaeque
amplitudinem prae 33 ferret et carminis dignitatem augeret. Sed quid magis perversum esse possit
quam, ubicunque in duorum poetarum similes quasdam sententias incurramus, ibi alterum ab altero
pendere confestim divinare? Contra Horatium non eum intellegamus, qui singula verba1'sententiasve
apis Matinae more modoque anxie colligeret et coacervaret, sed quiex diurna nocturnaque auctorum
praestantissimorum lectione eorum cogitationibus mentisque sensis imbutus, cum ipse in carminibus
condendis operam poneret, modo sciens modo insciens ea, quae alii excogitarunt, in sua carmina
transferret. Difficillimum igitur et diuturni studii est, praesertim cum apud diversos poetas eandem

