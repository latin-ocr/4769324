-5„..

Ο. Valgio Rufo poeta), ad quem scriptum est Horatii carm. 11, 9; alii Antonium Rufum fuisse
censent, qui Acrone teste (ad A. P. 288) praetextas et togatas scripsit, neque diversum eum esse.
opinantur a grammatico eodem nomine appellato (cfr. Quintil. 1, 5, 43; Vel. Long. de orthogr
p. 2237; Peerlkamp ad Horat. lV, 2, 26). Etiam de Titio ambigitur. Etenim quae scholiastae ad
Horat. epist. Ι, 39 adnotant (Acronz Deridet Titium poetam, qui Pindarum Graecum, ...... ,in
Latinum sermonem conatus est transferre. Nam tragoedias et lyrica carmina scribere coepit tempo·
ribus Augusti, sed libri eius nullius momenti erant. Porphyrion: Titius poeta hic voluit Pindarum
sermone latino vertere ..... Scholiasta Cruquianus: Titius Septimius lyrica carmina et
tragoedias scripsit Augusti tempore, sed libri eius nulli exstant. Huius autem insigne monumentum
est infra Ariciam), cx iis de nomine ac persona poetae illius certi quidquam vix conficitur. Longum
est neque huius loci diversas virorum doctorum in medium proferre sententias, e quibus nihil aliud
eruas, nisi quod Titius ille, Tiberii in expeditione contra Armenios suscepta comes, ct Horatii
familiaris fuit et in Pindaro sive imitando sive aemulando periculum fecit. In eodem numero liabent
Iulum Antonium, M. Antonii triumviri filium, cui inscriptum est Horatii libri IV carmen ll, ipso
huius carminis argumento nisi, quo lulum Antonium Horatium esse exhortatum verisimile iis videtur,
ut Augusti, postquam Germanis devictis (a. 738) e Gallia Romam rediit, laudes Pindarica ratione
celebraret, Horatium autem ingenii sui imbecillitatem excusantem hoc munus Antonio ipsi ut tanto
conatui prae ceteris pari — heroico metro Diomedeam duodecim libris eum scripsisse Acron tradit
— demandasse. Quam sententiam cum alii tum Reifferscheid impugnat. Idem omnino non probabile
esse ratus, duos eadem aetate poetas Romanos singulari prorsus studio cum Pindaro certasse,
Titium illum Horatii eundem atque Rufum Ovidii fuisse Pindaricacque fidicinem lyrae Titium Rufum
nominatum esse coniicit (cfr. Coniectanca nova indici schol. Vratisl. 1880 praemissa p. 6 sqq).

’ Sed ne in tam lubrica tamque salebrosa re diutius commoremur, iam ad Horatium ipsum
transeamus, quem in Pindari operibus tractandis multum versatum esse cum libri IV carmine 11
tum reliquis luculentissime comprobatur. Atque quia nobis propositum est inquirere, Horatius quid
de Pindaro iudicaverit et quomodo eius carmina suum in usum converterit, quaestionem ita insti·
tuemus, primum ut Horatii dc Pindaro iudicium paullo accuratius enarremus, deinde quid ab illo
acceperit acceptumque quomodo in carmina sua transtulerit persequamur.

Iam primam disputationis nostrae partem aggrediamur, in qua tractanda maxime iuvamur
libri IV carmine 11. lbi enim Horatius Pindari ingenium ac facultatem poeticam praestantissime
describit, carminum indolem argumentumque non solum designat, sed etiam accuratissime percenset,
poetam Thebanum tantis laudibus effert, quantis neminem alium. Negat quemquam Pindarum
aemulari posse; tantopere illum in quolibet poesis genere ceteris praestare poetis, ut, si quis
audacior esse velit et sublimior, summum periculum sit, ne Icari sortem experiatur:

Pindarum quisquis studet aemulari,
Iule, ceratis ope Daedalea
Nititur pennis vitreo daturus

. Nomina ponto.

Deinde copiosum Pindari verborum ornatum, sonoram numerosamque dictionem. miram
sententiarum gravitatem ac magnificentiam, qua singula. argumenta per se interdum sterilia variat,
cum amne comparat super ripas effuso:

Monte decurrens velut amnis, imbres

Quem super notas aluere ripas,

Fervet immensusque ruit profundo
Pindarus ore.

Neque tamen se eontinet poeta in tanta virtutum laudatione, sed postquam praeclarissima,
Pindaricae camenae genera notavit, ut suam imbecillitatem, excelsum illius animi cursum collustret

