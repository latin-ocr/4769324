...4-

cavendum est, ne, ubicunque cum Graeci alicuius sententia Horatii conspirantem deprehendas, hunc
ante oculos illum habuisse illico coniicias, neve Horatium tam tardi ingenii tamque indocilem fuisse
ducas, ut nisi diversissimis argumentis, sententiis, formis undique congerendis et miscendis
carmina componere non posset. Immo vero qua erat subtilitate et mentis acumine, cum assidua
praestantissimorum poetarum Graecorum operum lectione penitus sese in eorum familiaritatem dedisset,
e fonte alieno multa quidem derivavit, sed ita iis usus est, ut omnes ex se exprompsisse virtutes
videretur.

Quoniam Horatii imitandi rationem extremis lineamentis adumbravimus, nunc ad rem pro-
positam ipsam propius accedamus, praemissis tamen paucis de carminum Pindaricorum historia.
Qua in re commemorasse satis erit, Pindari, lyricorum principis, apud Graecos memoriam fere
nunquam intercidisse, sed eius carmina lectitata et in omnium eruditorum hominum ore fuisse. Nam
mentionem cius apud scriptores Graecos, ut apud Platonem, Aristotelem, Dionysium Halicarnassensem,
Strabonem, Philonem Iudaeum, Plutarchum, Dionem Chrysostomum, Pausaniam, Aelium Aristidem,
Lucianum, Athenaeum, Clementem Alexandrinum, Libanium, Stobaeum aliosque multos non solum
fieri, sed etiam verba per eorum opera dispersa videmus. Quo vero tempore Pindari notitia apud
Romanos percrebuerit, difficillimum est extricare. Ante Ciceronis quidem tempora nullum eius
inveni vestigium3 apud hunc autem nonnulli occurrunt loci, quibus Pindarum ei notum fuisse in
propatulo est. In libro enim, quem scripsit de finibus bonorum et malorum (11, 34, 115) haecce legimus:
„Sed quaero, num existimes, non dico Homerum, Archilochum, Pindarum, sed Phidiam, Polyclitum,
Zeuxin ad voluptatem artes suas direxisse?⁴‘ et in epistulis ad, Atticum scriptis verba ipsa exstant
c Pindaro petita. Ac primus quidem locus est in epistula ad Atticum data (XIl, 5): „Fac non ad
διψῶσαν κρήνην, sed ad Πειρήνην eum venisse3 sed ἄμπιευμα σεμνὸν Ἀλφεοῦ in te, ut scribis, haurire iu
tantis suis praesertim angustiis“ etc, ubi verba ᾶμπνενμα σεμνὸν Ἀλφεοῦ ex Pindari Nem. 1, 1 desumpta
sunt. Alter locus invenitur in epistula ad eundem scripta (XIII, 38): „Nunc me iuva, mi Attice,
consilio, πότερον δίκας τεῖχος hinov, id cst utrum aperte hominem asperner et respuam, ἢ σκολιᾶς ἀπάτα;;
ut enim Pindaro, sic δίχα μοι νόος ἀτρέκειαν εἰπεῖν (cfr. Bergk, Pindari carm. p. 451 sqq. et Plat. de
republica 11, 365 B, qui eadem e carmine deperdito verba affert). Tertius locus continetur Orat. Ι, 4:
„Nam in poetis non Homero soli locus est, ut de Graecis loquar, aut Archilocho aut Sophocli
aut Pindaro, scd horum vel secundis vel etiam infra secundos.“ Apparet igitur, Ciceronem Pindari
notitiam habuisse. Neque dubitabis, quin non tum demum, sed iam antea poeta Thebanus apud
Romanos innotuerit3 quo vero tempore innotuerit, in tanto scriptorum silentio perdifficilis est ac
paene inexplicabilis quaestio. Quamquam nou ita multum a vero abhorrere puto, per Didymum
chalcenterum, quem ἐξήγησιν Πινδαρικὴν composuisse a Lactantio (Div. Inst. I, 22) traditum est quemque
Ciceronis aetate Romae vixisse ibique scholas habuisse scimus (cfr. Suidae lexicon s. v. Δίδυμος
et M. Schmidt, Didymi Chalcenteri reliquiae p. 2 sq.), Pindari carmina Romam si non translata, at
propagata atque pervulgata esse. Utut est, postea cum poesis lyrica Romae excoli coepta esset et
laetiora caperet incrementa, poetas quosdam, Horatii aequales, Pindarum imitandum sibi proposuisse,
tametsi nulla ad nos pervenerunt eorum opera, iure colligere possumus ex Ovidii epistula ex
Ponto IV, 16, 28:

Et qui Maeoniam Phaeacida vertit, et una
Pindaricae fidicen tu quoque, Rufe, lyrae3

ct ex Horatii epist. lib. 1, 3, 9 sqq:

Quid Titius Romana brevi venturus in ora,
Pindarici fontis qui non expalluit haustus,
Fastidire lacus et rivos ausus apertos?

Quinam illi fuerint, viri docti inter se dissentiunt. Alii Rufum ab Ovidio commemoratum
eundem fuisse putant atque C. Valgium Rufum, a. 741 consulem suffectum (cfr. Weichert, de

