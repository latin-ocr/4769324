Omnis sere poesis Romanae fons atque origo a Graecis repetenda cst, et vix ullum
practer Romanos populum invenies, qui, quam in excolendis bonis litteris laudem meruit, maximam
partem imitationi acceptam referat. Quod cum certissimum sit, nihil est, cur uberius exponamus,
Constat enim, cx quo Graecorum notitiam contraxerant Romani, veteres horum poetas ad tota
atque integra Graecorum opera imitanda prorsus sese composuisse, quorum materiis temere ac siue
ulla arte aut ratione utebantur, sive propter ingenii egestatem Graecis exemplis inhaerentes verbum
verbo reddebant, sive nimis religiosi ab eo, quem imitandum sibi proposuerant, nc transversum
quidem unguem sibi discedendum esse existimabant. Ab his viris toto caelo diversi eraut Augusteac
aetatis poetae. Tum nova lux poesi allata est, et ex imitantibus facti sunt imitatores, qui, ut
Senecae verbis utar, non surripiendi causa, scd palam imitandi hoc animo, ut vellent agnosci, in
multis versibus Graecos expresserunt. Atque horum poetarum, qui Augusto principe litterarum
laude floruerunt, Graecos imitandi studium ac ratio ea fuit, ut, cum diligenti eorum operum lectione
iudicium suum acuissent animumque excoluissent, etsi res ac verba et certum singulorum carminum
habitum ornatumque saepissime de Graecis mutuarentur, tamen Graecos colores quasi gemmas suis
cogitationibus ct argumentis domesticis tanta felicitate tantoque artificio intexerent, ut, quae aliunde
sumpta essent, mutata facie non iam pro alienis, sed pro domesticis et propriis haberentur ac pro.
barentur. Summa quoque laus iis tribuenda est, quod linguam suam perpolitam et ad mobilitatem
elegantiamque Graecorum formatam novis et exquisitioris sermonis opibus locupletarunt et ad
summam perfectionem adduxeruut. Cuius docti artificiosique studii et sollertis imitationis in poesi
lyrica palma debetur Horatio. Is enim a puero liberalibus artibus innutritus, cum antiquam poesim
Latinam Graecorum praestantia plane obscurari et nisi ex artissima cum poesi Graeca coniunctione
ullum fructum in eam redundare non posse perspexisset, singularem in eo posuit curam, ut poesim
patriam ex humili loco liberaret, lyrici carminis indolem mutaret, novi generis quasi signifer quidam
fieret. Ut taceam, quanta arte patrium sermonem limaverit atque ad Graecae poesis naturam
inflectendo informandoque exornaverit quantumque ad poesim Romanam novis rhythmis ditandam
contulerit, carmina eius tantam spirant venustatem tantaque splendent elegantia, ut Graecas Camenas
domicilium in iis collocasse putaveris. · Iam si quaesiveris, quibusnam potissimum causis ad eam
praestantiam pervenerit, gloriam, quam> consecutus est, haud minimam partem Graecae imitationi
eum debere invenies. Quam vero imitandi rationem secutus sit, ipse multis locis exponit. Atque
ut pauca de poetae consilio ac delectu praeludamus, hoc liceat commemorare, quod rectissime
intellexit Garcke (Q. Horatii Flacci carminum librum I collatione scriptorum Graecorum illustravit
H. G. -Halle 1860), non esse consuetudinis Horatianae integra Graecorum carmina imitatione
exprimere et eadem sententiarum serie, nedum iisdem verbis, Latine reddere, sed exordia tantum
carminum et principales sententias atque multiplicem illum ac varium orationis ornatum a Graecis
auctoribus repetere eum solere, et ita quidem, ut saepenumero mente potius quam oculis cematur,
insignem quandam Graeci scriptoris sententiam ab Horatio arreptam et pertractatam esse, ut in verbis
quidem nulla fere similitudo appareat; si tamen inventionem et totam artem paullo accuratius
inspexeris, non possis dubitare, quin eam Graecorum studio debeat. Improbanda vero est eorum
sententia, qui, si benigna fortuna omnia antiquitatis monumenta nobis reliqua fecisset, perpauca
putant fore ut apud Horatium restent, quae non e Graeco fonte fluxerint. Vehementer enim

